<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0177)https://pingpong.uu.se/pp/courses/course09123//published/1456314413708/resourceId/36510952/content/c5a87f83-1459-4e4d-9dd0-0d8429ddb17c/b5979305-9f80-4a28-8e0a-a25eaad37314.html -->
<html><head><meta http-equiv="Content-Type" content="text/html; charset=UTF-8">	<link rel="stylesheet" type="text/css" href="contentStyle.do">

	<title>Seminarium 1 - immaterialrätt</title>
	
<style type="text/css"></style></head>
<body>
<h1>Seminarium 1</h1>
<p>Dessa frågor hör till seminarium 1 (se schema) och fokuserar på <strong>immaterialrätten och marknadsföringsrätten</strong>. Ni ska arbeta ordentligt med frågorna och läsa materialet innan, gärna i små grupper så att ni kan bolla dem med varandra. Diskutera frågorna och kom fram till lösningar. Vid det obligatorisa seminariet (1, se schemat för grupp A respektive B) kommer vi sedan att diskutera dem tillsammans.<br> <br> Som ni kommer märka är vissa frågor någorlunda konkreta och korta, dvs det går att hitta konkreta svar på frågan bara man letar. Andra frågor är diskussionsfrågor eller mini-cases där ni måste fundera kring flera frågor och diskutera olika lösningar på situationen</p>
<p>---</p>
<p style="text-align: justify;"><strong>Fråga 1. </strong>John Ross (nedan JR) arbetar egentligen med att konstruera hemsidor åt diverse företag men är i hemlighet en passionerad hobbyfotograf och har alltid drömt om att få fotografera professionellt. Under tiden laborerar han med egna och andras foton i sitt arbete som webdesigner. ”Det får väl duga så länge…” suckar han. Själv är han hemskt nöjd med sina foton och har till och med sålt några!</p>
<p style="text-align: justify;">I augusti&nbsp;2014&nbsp;ringer Ellen, chef på Södergaffel AB, i desperat behov av en ny hemsida till företaget. Hon vill att JR ska bygga upp en ny, hipp hemsida med bilder och snygg text så att företaget får fler kunder. JR blir glad och åker direkt ut till företaget och börjar knäppa bilder. Vid något tillfälle går blixten sönder och den ersätts direkt av en strålande Ellen. JR jobbar hårt med sidan och lägger upp ett par av sina bästa bilder på Södergaffels hemsida. Efter ett år avslutar JR och Ellen sitt samarbete. För att producera klart och publicera hemsidan vänder sig Ellen istället till Elisabeth Adamson (VD på webdesignfirman Bobbysweb). Elisabeth tillverkar en så kallad <em>skärmdump</em> av Södergaffels hemsida och klistrar in bilden på Bobbyswebs egen hemsida. Det tycker hon är ett optimalt sätt att visa nya kunder vad hon och hennes firma kan göra. Mycket riktigt får hon också napp i kunddammen. Ägarna till Falkbo AB, Angelica och Lancelot, kontaktar Bobbysweb för att de vill ha en hemsida med lika vackra bilder som Södergaffel och bestämmer sig också, just därför, för att anlita Bobbysweb.&nbsp;</p>
<p style="text-align: justify;">JR som håller koll på sina kunder får nys om detta och ringer upprörd till Elisabeth som inte förstår vad samtalet handlar om. När JR någon månad senare tittar in på Bobbyswebs hemsida och blir helt paff när han mitt på sidan ser skärmdumpsbilden innehållande hans två fina foton!&nbsp;&nbsp;</p>
<p style="text-align: justify;">Rasande skickar JR ett brev till Bobbysweb där han hävdar ensamrätt till fotona och när han inte fått svar på ett par dagar ringer han till Elisabeth för att reda ut situationen. ”Du vet mycket väl att jag tagit fotona och att de är mina! Du får faktiskt inte använda dem utan att jag sagt att det är OK!” ryar JR i telefon. Elisabeth tycker att det väl inte var ett särskilt farligt sätt att förfoga över bilderna. Hon fick ju faktiskt ett skriftligt uppdragsavtal av Södergaffels VD Ellen som samtidigt försäkrade Elisabeth om att de hade alla rättigheter till materialet även om JR hade tagit fotona. ”Varför skulle jag misstro Ellen?! Och bilderna är förresten jättesmå på Bobbyswebs hemsida!” fräser hon tillbaka. JR hävdar att Ellen uppenbarligen är knäpp av för högt alkoholintag, något som Elisabeth inte alls vill lyssna på. JR blir mycket upprörd över att hans fotokonst förminskats och tycker att storleken inte har någon betydelse alls för den kränkning av ensamrätten som Elisabeth har begått. JR vill ha ersättning för såväl nyttjandet av fotona som den skada intrånget har medfört. Elisabeth motsätter sig detta å det starkaste, hon har ju inte gjort något varken medvetet eller oaktsamt och det har i vilket fall inte orsakat någon skada, så det så!</p>
<p style="text-align: justify;">JR hävdar alltså att han har upphovsrätt till bilderna och att Elisabeth därmed inte får använda dem på det sätt hon gjort. Elisabeth sätter sig emot detta och anser dels att det var ett obetydligt sätt att bruka bilderna på ”och vadå får inte?!” muttrar hon. De har ju faktiskt legat ute på nätet på Södergaffels hemsida ett tag.</p>
<p style="text-align: justify;">Red ut situationen! Till er hjälp kan ni ta följande frågor:</p>
<p style="text-align: justify;"><em>Vilka avtal finns mellan vilka parter och vad innebär respektive avtal?<br></em></p>
<p style="text-align: justify;"><em>Vem har rätt till vad?</em></p>
<p style="text-align: justify;"><em>Vem har gjort vad?</em></p>
<p style="text-align: justify;"><em>Vad kan detta få för konsekvenser?</em></p>
<p style="text-align: justify;">&nbsp;</p>
<p style="text-align: justify;"><strong>Fråga 2</strong></p>
<p style="text-align: justify;">Företaget Teaterteknik AB tillhandahåller olika paket- och serivcelösningar för teatrar och andra fasta evenemangsscener och tillverkar bland annat specialbyggda motorer åt sina kunder. Företaget innehar också olika immaterialrätter som andra är inne och nosar på.</p>
<p style="text-align: justify;">Dels vill det ganska nystartade bolaget Musikteknikerna AB, ett företag som sysslar främst med projekt så som utomhuskonserter, gärna använda sig av huvuddelen av Teatertekniks skyddade logotype, en grön gående gubbe (den är för övrigt förvånansvärt lik gubben på nödutgångsskyltarna). De vill också, i forskningssyfte som de säger, få tillgång till en av Teaterteknik patenterad motor som fjärrstyrs på ett nytt revolutionerande sätt och dessutom är uppkopplad till så kallade ”automatiska förändringssensorer”. Uppfinningen och uppfinnaren Roger blev uppmärksammad i branschens stora tidskrift och får ständigt beröm av kunder för att den ger "nytt liv till utvecklingen av teaterupplevelsen".</p>
<p style="text-align: justify;">Teatertekniks VD Fredrik Nordquist, tidigare forskare på Ångströmlaboratoriet i Uppsala, har skrivit flera artiklar på området varav några publicerats och några ännu inte. Nu vill Musikteknikerna dessutom, såväl som Fredriks tidigare kollega professorn Mikael Sandberg ta del av och använda delar eller hela det materialet. Musikteknikerna behöver visa framfötterna för potentiella kunder och avser dels publicera citat på sin hemsida, dels använda delar av materialet i sin informationskatalog. Mikael å sin sida vill använda materialet i sin undervisning.</p>
<p style="text-align: justify;">Fredrik inser att hans juridiska kunskaper är otillräckliga men vet att han måste skydda företaget. <em>Hur skulle ni råda Fredrik och Teaterteknik AB att hantera de problem som dyker upp på grund av det intresse andra visar för företagets immaterialrätter?</em></p>
<p style="text-align: justify;"><em>Tänk systematiskt: Vilka rättighter handlar det om? Var och hur regleras de? Vad är själva problemet och finns det någon/några rättsregler som ger oss svar?</em></p>
<p style="text-align: justify;">&nbsp;</p>
<p><strong>Fråga 3.</strong></p>
<p>Företaget Chex AB ska marknadsföra sina nya chokladkex och Andrae, som är marknadsförings­ansvarig, har ett par, enligt honom själv, strålande idéer till slogans. Kommentera dem ut ett rättsligt perspektiv!&nbsp;</p>
<p style="padding-left: 30px;"><em>&nbsp;”Senare tidens forskning visar att choklad är bra för både kropp och knopp! Med Chex Choklad kommer du längre!”</em></p>
<p style="padding-left: 30px;"><em>”Chex Choklad: för Sverige i tiden!”</em></p>
<p>&nbsp;</p>
<p>---</p>
<p>Vi ska också diskutera (i mån av tid)</p>
<p>a) Podradioprogrammet "Fallet Håkan Lans" från P3-dokumentär (se startsidan för länk)</p>
<p>b) NJA 2003 s 163 (hämtas i mappen "Rättsfall")</p>
<p>c) NJA 2005 s 905 (hämtas i mappen "Rättsfall")</p>
<p><br>För b) och c)&nbsp; kan ni lämpligen fokusera på följande frågor:<br><br>- Vad är det (eller de) juridiska problemet (eller problemen)?<br><br>- Vad var Högsta Domstolens lösning på problemet?<br><br>- Vad betyder detta för framtiden?<br><br>- Var avgörandet, enligt din uppfattning, korrekt?<br><br></p>
<p>&nbsp;</p>

</body></html>